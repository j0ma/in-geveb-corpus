פּאַריז
Iדי אָװנטזון באַשיצט אַקעגן נאַכט דעם סאַקרע־קער. אױס טױזנט פֿאַרבן שמידט זי דאָ פֿאַר זיך אַ באַריקאַדע.אַ צוגעפֿליגלטער צום באַרג פֿאַרנעם איך, װי אַהערדערגרײכן מיך פֿון העקן װעלט געשטאַלטן נע־ונדע.און װי אַ האַלב דערטרונקענער, איך אָטעם אײַן אלץ מערמײַן װוּנדערװעלט, פֿאַרלױרן אין דער אומקומצײַט אַװדאי.– אַנטפֿינצטער זיך, פֿאַרלאָשן אױג, װער קלאַנגיק, מײַן געהער, און טרינקט זיך אָן מיט זילבן פֿון אַ נײַער לידעריאַדע! 
IIאַ נדר האָב איך זיך געטאָן אין זומפּעדיקע נעכט:דער שלאַנגיקער נסיון זאָל מיך ניט פֿאַרגיפֿטן, אײדערמײַן אָטעם װעט זיך אָפּשטעלן. איך זאָל ניט זײַן געקנעכט. מײַן שטים זאָל װאַנדערן באַזונדער צװישן אלע רײדער. גענוג פֿאַר מײַנע פֿינגער זאָל איך זײַן גערעכט און עכט, במילא שױן פֿאַר אַלעמען אַ טרײסטער און באַשײדער. אַצינד, װען ס‘איז דער אַשמדאַי דערשטיקט אין זײַן געפֿלעכט,– באַשװער איך זיך אַ צװײטן מאָל צום אױספֿירן דעם נדר. 
IIIהאָסטו געזען אַן אָדלער אין זײַן שטורמישן געיאָגבשעת ער װעגט דעם שטורעם הין און הער אױף זײַנע פֿליגל?אַזױ אָ פֿלאַטערט מײַן געדאַנק און װעגט דעם נעכטנס װאָג.ער בײגט זיך, פֿאַלט. אָט קראַכט ער באַלד אַראָפּ אױף בלוט און ציגל.–געפֿאַלן דאַכט זיך! אָבער װידער גיט אין אים אַ שלאָגדי האָפֿענונג. ער הײבט זיך העכער, העכער אין אַן עיגול,ברעכט דורך די װאָלקנס, און די פֿליגל טאַפּן אָן אַ טאָגװאָס פֿינקלט לױטער־ליכטיק װי אַ דימענט אין אַ שפּיגל.
IVװאָס ברענגסטו מיר, דו אָדלער אומגעזעענער, – געדאַנק?מיט װאָסער פֿאַנג אין דײַנע נעגל קענסטו זיך באַרימען?דו האָסט דאָך צוגעזען מײַן הײמשטאָט אין איר לעכטן צאַנקאון װי אַ קוש בײַם עשאַפֿאָט אױף דיר נאָך גליט איר סימן.אנטפּלעק דײַן אמת! װען דאָרט אונטן, אײדלשטײנק־בלאַנקאַ טורעמדיקע שימערט אױס די פֿעלקערשטאָט איר הימען.איך װײס: פֿון דאָס פֿאַרגאַנגענע ביסט אײנציקער געשאַנק,ניטאָ די האַנט װאָס זאָל דיך קענען אײַנבײגן, פֿאַרקרימען.
Vסאַלוט דער שטאָט, װוּ עס געפֿינט זײַן פּנים יעדער גר,װי מענטש איז מ ע נ ט ש, מיר זײַנע פֿרײדן, בענקשאַפֿטן און צערן.איך טרינק דעם שטײנערדיקן װײַן פֿון שטאָט, אױף סאַקרע־קער,אַרומגעגאַרטלט מיט אַ שורה זון אין די פֿאַנאַרן.דאָ שװעבן גײַסטער. פֿלאַטערן אַרײַן אין מײַן באַגער.דאָ לעבן אין דער לופֿטן לאַנג פֿאַרקלונגענע פֿאַנפֿאַרן.און פֿרײַהײט איז ניט אַלט געװאָרן, אײַנגעשרומפּן־שװער,נאָר יונג, װי אירע רױזן בײַ דער װאַנט פֿון קאָמונאַרן.
VIאיך האָב געזען אין לוּװר מלך רעמסס. מיט אַ מאָלדערהערט אַ זאַמדיקן געװײן. דאָס האָט מיר פֿון מצריםאַ ייִנגל אין אַ װאַנט פֿאַרמױערט אױסגעגליט זײַן קול.ניט שױן זשע מאָנט פֿאַרענטפֿערונג די װײַטע שטים עד היום?איז מײַנס דאָס ייִנגל פֿון צוריק־מעת־לעתן אָן אַ צאָל?װער פּױקט עס מיר אין װירבלדיקן שאַרבן: לױף באַפֿרײַ אים?איך בין געלאָפֿן. ס‘האָט דער לוּװר נאָכגעקוקט, איך זאָלדי אױסטערלישע מאָנונג זײַן מקיים.
VIIאַװדאי איז דאָס ניט קײן ברכה, װען אױף יעדער טראָטגײט נאָך דער שױדער־ייִחוס. נאָר איך קען דאָך אױך באַשאַפֿןאַ שטראַלנװעג װאָס פֿירט פֿון ייִנגל צו די צען געבאָט.און פֿון די צען געבאָט, פֿון מידע מידברדיקע שקלאַפֿן –צו אַלבערט אײַנשטײן, װאָס די צײַט האָט אים פֿאַרטרױט איר סודאון דורכגעשניטן דורך זײַן שלײף אומענדלעכע געלאַפֿן.אַזאַ מײַן טרײסט: ארױסװאַקסן װעט אױך פֿון מ ײַ ן יסודאַ װוּנדער, און די גאַפֿנדיקע מאָרגנטעג - פֿאַרגאַפֿן.
VIIIמײַן מישפּט מיט דער װעלט געטרױ איך מײַן געפּרוּװטן שטאַם,ער װײס: אַ בומעראַנג צוריק אין װאַרפֿער איז די שׂינאה.איך זע, װי ער איז אױסגעשטערנט איבער לאַנד און ים,אין ריזנשטעט, אין שנײ, מידבריות, העקן אוראַלט־גרינע.פֿאַרשלונגען האָט אים ניט קײן פֿלאַם, װײַל ער אַלײן איז פֿלאַם.ער גײט זײַן װעג דורך אינקװיזיציע, האַק און גילאָטינע;און פֿאַלט ער, – איז דער גורל דעמאָלט נ י ט מיט אים צוזאַםאון ראַנגלט זיך, און זאַנגלט זיך אין אַ זאַמדיקער מדינה.
IXדורך מיר אַלײן דעם װאַנדער פֿונעם װאַנדערפֿאָלק איך מערק.און תּפֿילה טו איך צו אַ קלאָרקײט דורכזעיִק געשליפֿן.אַ קלאָרקײט, װי בײַם דיכטער װען עס עפֿנט אים זײַן װערקאַ רגע בלױז די ניט־אַנטפּלעקטע אָפּגרונטן און טיפֿן.אַ קלאָרקײט װי אַ קאַלטער שטאָל. װי יענע שפּיצן בערגװאָס טונקלען ניט, כאָטש נאַכטיק װאַסער הײבט שױן אָן צו טריפֿן.זײ טונקלען ניט. אַ מחנה ליכטער נידערט אױף די קערק –װי שטראַלנדיקע מעװעס קומען אָפּרוען אױף שיפֿן.
Xס‘דערנענטערט זיך אַלץ מער די שטאָט. איר הימען ברענט. איך שליס,פֿאַרמאַך די אױגן, ניט אַנטלױפֿן זאָל פֿון מיר דאָס פֿײַער.די גאַסן קלעטערן צו מיר אױף שפּיגלדיקע פֿיסאון חלומען אַרײַן אױף נאַכט װי גאַרבן אין אַ שײַער.עס לעבט אין מיר דער שטראַלנװעג. די שטים פֿון לוּװר איזבאַהאַלטן אױך. עס קלינגען גלעקער אָװנטיקער, פֿרײַער.אַ גרוס דעם טאָג װאָס האָט מיך אָפּגעפֿונען אין פּאַריז.אַ גרוס דער נאַכט, און אַלע די װאָס זענען ליב און טײַער.