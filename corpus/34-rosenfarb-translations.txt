זאָג גאָרנישט
זאָג גאָרנישטװעגן מײַן אױסזעןװעגן די קלײדער װאָס איך טראָגצי איך שמײכלצי נישטזײַ נישט צופֿרידן מיך צו זען.קוש מיך נישט.מאַך נישט דעם אָנשטעלאַז איך בין אַ העלדין.איך װעל זײַן צופֿרידןאַז דו װעסט בלױז מאַכןדעם אָנשטעל,אַז דו ביסט מענטשלעך.
אַ באַהעלטעניש
ליבע, אין דײַן בוזעםװעסטו מיר בױען אַ באַהעלטעניש?ליבע, אין דײַן האַנט,װעסטו מיר װעבן אַ נעסט?און פֿאַר מײַן פֿרײדװעסטו מיר אױסבױען אַ טורעםאון מאַכן דײַן האַרץפֿאַר מײַן בלום?
װײַל דו, מײַן בוזעם,װעסט נישט זײַן קײן באַהעלטעניש.מײַן האַנט װעט קײן מאָלדיר נישט מאַכן קײן נעסטאון פֿאַר דײַן פֿרײדװעל איך נישט בױען קײן טורעם,און נישט מאַכן מײַן האַרץפֿאַר דײַן בלום.
דער האַרבסטיקער װינטװעט בױען דײַן באַהעלטעניש,די אָזערעס פֿון אַלגאָנקװיןװעלן דיר מאַכן אַ נעסט.צער אַלײןװעט דיר אױסבױען אַ טורעם און דער טױט, טױטװעט זײַן דײַן בלום.
Beau-Belle
איך ליב מיך אין אַ פֿאַרקױפֿערפֿון טרואַ־ריװיער, אין קאַנאַדעװאָס זינגעװדיק דרײט ער די רישןאון שמירט זיך די האָר מיט פּאָמאַדע.
ער איז גלאַטיק אַזױ װי אַ פֿאָקעזײַן שמײכל איז פֿרײלעך און ליכטיק. הגם מײַן נאָמען איז מרים,רופֿט ער מיך פּאָלי, נישט װיכטיק.
ער שיקט מיר האַרציקע גרוסןאױף קאָרטלעך מיט גאָלדענע בענדעראון שיקט מיר פֿאָטאָגראַפֿיעספֿון פֿאַרשנײטע הױפֿן און פֿעלדער.
איך בין אַ שלעכטע „אַנגעלקע“,נאָר ער טוט מיר דאָס ערלעך פֿאַרגעבן.צװישן אונדז אַלע־בײדעאיז דאָ לעבן און לאָזן לעבן.
פֿרױען
אַ טױזנט יאָראין אַ טױזנט שטעטהאָבן מיר געלעבט איןװיזיעס אױסגעחלומטפֿון אַנדערע. מיר זײַנען געװעןדי לאָמפּן־צינדערינס אין הײמען,די לעמפּלעך־טױשערינס אין דירותדי שפּינערינס פֿון װאָל אין צעלטן,די װעבערינס פֿון לײַן אין כאַטעסאון די פֿאָראַרבעטערינס אין די נילאָן־פֿאַבריקן
מיר זײַנען תּמידדי דיל־װאַשערינס,די אײנגעמאַכטס־מאַכערינס,די קינדער־טראָגערינסאון די װיג־ליד־זינגערינס.דאָך, אונדזער נאָמענלאָזיקײטאיז געװען אומעטום אוןאונדזערע נעמעןזײַנען תּמיד געשריבן געװאָרןאױפֿן װינט, אַ פּאָסט־בריװגעשיקט נאָר צו דער לופֿט.
איצט בלאָזן די װינטן אַראָפּאַלטע װיזיעס פֿון דעם זכּרונס בלעטעראון מיר זײַנען נישט מערדאָס פּנים אינעם בילד, נאָרדי האַנט װאָס שאַפֿט דאָס בילד.מיר זײַנען נישט מערדאָס װאַסערדיקע לידאיבער די װאַסערן פֿון װינט,נאָר דער קװאַל פֿון די װאַסערןװאָס פֿליסן צוריקצו די װאַסערן.
 אונדזער קול האָט זיך אױסגעהײלטפֿון פֿיבער פֿון שטומקײט.עס ברענט פֿון די װאַסערןדי געזונטקײט פֿון פֿרימאָרגן.מיר פּלאַנעװען איבערלעבונגעןאיבער מאַפּעס, בײַם ליכט פֿוןדער צוקונפֿט.
הײַ־יאָר אין ירושלים
מיט יאָרן צוריק האָט חנה,די פֿרױ װאָס רױמטדי ביוראָען אין ירושליםגעשאָלטן די װײַסע זוןפֿון ירושלים, װײַלזי איז נישט געװען די גרינעזון פֿון איר שטעטלאין פּױלן.
הײַ־יאָר האָט די זעלבע חנהאױך אַ סיבה צו שילטן.זי שילט די מיצריםאון די סיריער װאָס האָבןדערהרגעט דעם זוןװאָז זי האָט געבראַכטקײן ירושליםפֿון איר שטעטלאין פּױלן.
און הײַ־יאָר, יעדן פֿאַרטאָג,קומען נישט די קעץדי קעץ פֿון ירושליםצו די שטיגן פֿונעם פּאָסט־הױזװאַרטן אױפֿן פֿרימאָרגןאון אױף די רױמערקעסװאָס װעלן זײ קאָרמענען.
 הײַ־יאָר װײסן אַפֿילו די קעץ,אַז עס זײַנען פֿאַראַןצו פֿיל שׂונאים.
בײַם ים: פֿאַר א.מ. קלײן
זײַן צער איז געפֿאַלן און געפֿאַלן,ער האָט געאָבלט ביז שפּעט,אַז זײַן מוח קאָן נישט זײַן פּונקט װי נײַ—אַ גאַנצקײט אױפֿסנײַ, אָן אַ נעט. 
ער האָט אים געפּוצט מיט סלינעפֿאַרשטאָפּט אים די שפּאַלטן מיט קלײ,צוגענאָגלט אים פֿעסט אין דער לופֿטן—דאָך איז ער פֿאַרפֿלױגן, פֿאַרבײַ.
ער האָט אים געפֿאַנגען אין נעצןפֿון חריפֿות און זײַדענע װערטער,נאָר זײַן צעבראָכענע מוחאיז געבליבן געפּלאַצט אַ צעשטערטער.
ער האָט אים פֿאַרשעפּט מיט די גראָזןאון אים פֿאַראַנקערט מיט שיפֿן,געזעגלט מיט צעבױגענע װערטעראון געלאָזן זײ זינקען אױף ליפּן.
ער האָט אין געפֿלײצן פֿון פֿערזןגענידערט אַ זילבערנע שורהאון געזען זײַן צעבראָכענעם מוחפֿאַרהאַטשען זיך דאָרט צו אַ קללה.
האָט ער אַראָפּגערופֿן מלאכיםפֿון די באַלקאָנען פֿון הימלהאָבן זײ אױסגעלײדיקט זײַן לעבןאון פֿאַרבאָטן דעם אײביקן דרעמל.
פֿאַטריקנט האָט עמעץ די סטאַװעספֿון זײַן אָן־אותּיותדיק לאַנד,פֿרעמדע האָבן באַהאַלטן דעם דרךאונטער אַ מײַל פֿול מיט זאַמד.
אַפּאָלאָס גאָלדענע אױערפֿאַרזיגלט קעגן קול פֿון זײַן קעל,זײַן אײנזאַמער, צעבראָכענער מוחפֿאַרטריבן פֿון גן־עדנישער שװעל.
זײַן צער ער פֿאַלט און פֿאַלטאױף גרינע פֿעלדער, צעװײסט.ער װיגט זײַן צעבראָכענעם מוחקײן מאָל נישט פֿולקום פֿאַראײנסט.
און ער זינגט זײַן פֿאַרשװיגן געזאַנגצו דער ערד, דעם בױם, דעם שטײן.מיר הערן אים װען מיר הערןװי דער רעגן האַמערט אין שטײן.
דער רעגן האַמערט אין שטײן.אָבער װיפֿל פֿון אונדז דערקענען,אַז זײַן צעבראָכענער מוח, דער פּחדאיז אָט דער װאָס איז אין אונדז אַלײן.
אַן אַלטע פֿרױ שפּילט זיך
אַרום פֿיר אַ זײגער פֿאַר טאָג הײבט מײַן מאַמע זיך אָן פֿילן שלעפֿעריק. זי שטעקט אַרײַן און אַרױס די נאָדל און פֿאַראַנקערט זי אױפֿן בוזעם פֿון איר קלײד. זי קלײַבט צוזאַמען דעם פֿינגערהוט, דאָס שערל און די שטיקלעך מעטאַל. זי לײגט צוזאַמען די ייִדישע צײַטונג, דרײט אַראָפּ די אַלטמאָדישע ראַדיאָ אױפֿן „מענטל־פּיס“, װאָס איז געװען אָנגעשטעלט אױפֿן בײַנאַכטיקן פּראָגראַם פֿון קלאַסישער מוזיק. זי װאַשט זיך, װײקט אײַן די אױבערשטע פֿאַלשע צײן און באַקלײדט זיך אין אײנער פֿון אירע שלאָפֿהעמדער מיט בלומען, לױז צוזאַמענגענומען, מיט ריזשקעס, אָן אַרבל, אױסגעשניטענע אין אַ „שעפּ־לעפּל“־פֿאָרעם אַרום האַלדז. זי דרײט אַראָפּ דאָס ליכט און טאַפּט זיך אױס אַ װעג אין בעט אַרײַן. זי ליגט רויק, אױף אַ זײַט, אײַנגעצױגן און נישט אַנזעעװדיק, אַחוץ אַ פּאַסצע צי צװײ פֿון אירע גרױע האָר, אױב מען קוקט פֿון גאַנץ נאָענט. אַ פֿעטינקע בערגעלע אונדער די קאָלדרעס, מיט אַ לעכל צו אָטעמען ערגעצװוּ.
אַרום מיטאָגצײַט װעט איר לאַנגע פֿײַנע נאָז זיך קודם באַװײַזן פֿון אונטער דעם באַװעגלעכן בערגל. הגם זי איז געװײנטלעך װאַך אין אַ רגע, בײַ יעדן שאָרך, װעט זי זײַן פֿאָרזיכטיק אױפֿצושטײן פּאַמעלעך, כּדי נישט צו „צעטרײסלען“ דעם „בלוטדרוק“ און צו פֿאַרמײַדן דעם קאָפּשװינדל און די שװערקײט אין קאָפּ. קודם כּל טוט זי אָן די ברילן, זאָגט זיך צו זײ שפּעטער אָפּצופֿוצן. אָבער אַ ביסל שפּעטער, װען זי איז שױן אָפּגעװאַשן, האָט שױן געגאָרגלט דעם האַלדז און אױסגעשװענקט דאָס מױל, טוט זי זײ װידער אָן אַ צעשטרײטע און קומט פּנים־אל־פּנים מיט דער װעלט דורך די גוט־באַקאַנטע פֿלעקן און פּינטעלעך. זי גרײט דאָס מיטאָג פֿאַר זיך און פֿאַר מײַן טאַטן, װעלכער איז שױן אַ סך שעהען װאַך, און נאָך דעם װוּ ער האָט סערװירט די קאַװע און זי האָט אַװעקגערױמט די איבערבלײַבעכצער—טוט מײַן מאַמע װידער פֿונאַנדערלײגן דאָס נײַגעצײַג. איך האָב נישט קײן אַנונג װי אַזױ עס געלונגט איר אײַנצופֿעדעמען די נאָדל. אירע טיפֿע קאַראַמעלן־אױגן פֿאַרזשמורען זיך געדולדיק אונטער די נעפּלדיקע ברילן בעת זי הײבט אונטער אירע פֿעטינקע אָרעמס. אָבער אירע קורצע פֿינגער, מיט „חן־גריבעלעך“ זעען אױז צו האָבן אַנטװיקלט זײער אײגענע ראיה. מײַן מאַמע איז אַכציק יאָר אַלט. במשך פֿון דרײַ פֿערטל פֿון אַ יאָרהונדערט האָט זי אײַנגעפֿעדעמט נאָדלען. אירע הענט זײַנען בעצם געװאָרן די אינסטרומענטן פֿון איר ראיה.
„װאָס טוסטו, מאַמאַ?“„אָ, איך מאַך עפּעס.“„װאָס װעט דאָס זײַן?“„מען װעט זען. אפֿשר װעט אַרױסקומען אַ ליאַלקע דערפֿון.“„פֿאַר װעמען?“„פֿאַר אַ קינד ערגעץ.“„פֿאַר װאָס מאַכסטו ליאַלקעס, מאַמאַ?“„צו פֿאַרשאַפֿן די קינדער פֿאַרגעניגן.“„נאָר די קינדער?“„װעמען דען?“„איך האָב ליב דײַנע ליאַלקעס.“„נו?“„איך בין אַ מיטל־יאָריקע פֿרױ.“„דו ביסט נאָך אַלץ מײַן קינד.“
װי אָפֿט האָב איך אין משך פֿון אַלע יאָרן רעפּעטירט אָט די שאלות און געפּרוּװט צו געפֿינען די װערטער מיט װעלכע אַדורכצושטעכן איר בפֿירושע אומשולד. 
„אָבער, מאַמאַ, װאָס טוסטו באמת בעת דו מאַכסט די ליאַלקעס?“„כ׳האָב נישט ליב אַרומצוזיצן לײדיק, טראַכט איך; אפֿשר װעל איך געבן אַ קינד אַ ביסל פֿאַרגעניגן.“„טאָ װאָס מכּוח די בילדער פֿון קנעפּ און די אַנדערע זאַכן װאָס דו מאַכסט, טראַכסט אױס פֿון קאָפּ?“„װען איך װער מיד פֿון מאַכן ליאַלקעס, טראַכט איך; אַפֿשר װעל איך פּרוּװן טאָן עפּעס אַנדער אױף אַ נאָװינע.“
איך בלײַב נישט צופֿרידן. די ליאַלקעס אַלײן רופֿן, אַז עס איז פֿאַראַן עפּעס מער, אַזױ פֿיל מער. און דאָס זעלבע רופֿן די ליכטיקע צעטאַנצטע בילדעלעך. װאָס פֿאַר אַ [מין] װיסן פֿאַרמאָגט זי? װײסט זי נישט װיפֿל זי װײסט? 
זיכער. לכתּחילה װען כ׳האָב זיך אונטערגענומען נאָכצופֿאָלגן דעם קרעאַטיװן פּראָצעס פֿון אָט דער אױבנאױפֿיק פּשוטער אַרבעט פֿון מײַן אומשולדיק פּראָדוקטיװער מאַמען, האָב איך נישט געװוּסט װיפֿל איך האָב נישט געװוּסט. דערפֿאַר מיט װיפֿל װײניקער בין איך פֿעיִק געװען אַפּצושאַצן די שטופֿע פֿון איר פֿאַרשטײן, צי דעם װערט פֿון מײַן אָפּשאַצונג, אַז אַלץ װאָס זי האָט געװוּסט האָט געמוזט איבערגעזעצט װערן אין דער שפּראַך פֿון װערטער? פֿאַר װאָס האָט זי געדאַרפֿט קענען מיר דערקלערן דעם זינען פֿון איר מאַכן ליאַלקעס? איך װער אױפֿגערעגט װען מענטשן בעטן מיך דערקלערן מײַנע ביכער פֿאַר זײ. אַ װערק איז פֿאַר זיך אַלײן די דערקלערונג. און דאָך, װײַל איך טראַכט, אַז מענטשלעכע שעפֿערישקײַט איז אַזױ װיטאַל פֿאַרן װױלגעפֿיל פֿון מענטשן, און אַזױ װינציק דערפֿון פֿאַרשטײט מען, און עס װערט אַזױ אונטערשאַצט אין אונדזער געזעלשאַפֿט, נישט געקוקט אױף דעם גאַנצן הו־האַ אַרום דעם דאָזיקן ענין, טראַכט איך, אַז עס קאָן זײַן נוצל פֿאַר מיר צו פּרוּװן רעפּראָדוצירן, אַזױ פּינקטלעך װי איך קאָן, װאָס די מאַמע האָט מיר געהאָלפֿן פֿאַרשטײן. װעמען װאָלט אײַנגעפֿאַלן, אַז בקרובֿ מיט דרײַסיק יאָר צוריק, װען איך האָב זיך פֿאַרנומען, מיט דער פֿולער אַראָגאַנץ װאָס מײַן קאָלעדזש־בילדונג האָט מיר געגעבן, צו װערן אַ קינסטלערין—אַז די יאָרן פֿון זוכעניש װעלן מיך ברענגען, אין די מיטעלע יאָרן, אַראָפּצוקניִען װי אַ קלײן קינד אױפֿסנײַ—לעבן מײַן מאַמעס נאָדלען?
זי פֿאַרמאָגט זיכער נישט די אַמביציע צו שאַפֿן קונסט. אירע עסטעטישע װערטן זײַנען נישט געװאָרן פּינקטלעך געזױבערט און צוגעפּרעסט זיך אַרײַנצופּאַסן אין די קולטורעלע אײבערשטע שופֿלעדער. אָפֿטמאָל פֿרעגט זי מיך, באמת דערשטױנט, פֿאַר װאָס איך רעד אַזױ פֿיל װעגן די ליאַלקעס און די בילדער און אירע שאַפֿונגען פֿון כּל המינים אָפּפֿאַל, און איך דערמאָן כּמעט קײן מאָל נישט איר פּראַכטפֿול צוזאַמענגעשטעלט טישטעך פֿון שטיקלעך שטאָף. צום ערשטן מאָל, װען איך האָב געבראַכט אַ קאָלעקציע פֿון איר אַרבעט אין אוניװערסיטעט פֿון מאַניטאָבע, כּדי צו רעדן װעגן איר און זי אױסשטעלן, האָט זי זיך שטאַרק געזאָרגט װעגן מיר. זי האָט נישט געװאָלט, אַז איך זאָל זיך צו־נאַר מאַכן און אַרױסקומען אַ צעבראָכענע. זי האָט נישט געװאָלט, אַז מענטשן זאָלן מיך אױסלאַכן, פֿאַר װאָס זאָלן געבילדעטע מענטשן װעלן הערן װעגן אירע ליאַלקעס?איך װעל דאָ נישט פּרוּװן אָפּצושאַצן איר אַרבעט װי קונסט אָביעקטן. פּונקט װי אַלע באמת אײנציקאַרטיק געשאַפֿענע אָביעקטן, פֿאַרמאָגן זײ זײער אײגענע רגע. איך קום דאָ נישט װעגן און מעסטן. אוך קום צו אַנטפּלעקן און האָבן גענוס, צו אַנטפּלעקן און זיך טײלן. איך קום נאָכצופֿאָלגן און צו פֿײַערן דעם ברײטיקסטן אימפּולס, און דעם צום מערסטן מיסטעריעזן פּראָצעס װאָס איז דעם מענטשן באַקאַנט, דעם אימפּולס צו שאַפֿן, דעם פּראָצעס פֿון שאַפֿן. אױב איך װעל באַװײַזן צו באַלײַכטן, אַפֿילו שװאַכלעך, די אַרבעט פֿונעם מענטשלעכן גײַסט, אין זײַן קרעאַטיװיטעט, װעל איך גערן לאָזן פֿאַר אַנדערע דאָס װעגן און מעסטן, דאָס אָפּשאַצן, און פֿונאַדנערטײלן און קלאַסיפֿיצירן.