ממעמקים
צו די חורבֿות פֿון לאָדזשער געטאָ.
פֿון די טיפֿענישן רוף איך דיך,ליד פֿון פֿאַרשניטענער הײם...דאָרט צװישן צעפֿױלטע פּלױטן און בלינדע לעכערזוכסטו דײַן אײגענעם שפּור,װי אַ פֿאַרבלאָנקעטער הונט.
און הױדעסט זיך אױף ברעטער פֿון צעשיטע דעכער,װי אױף אַשיקן געװעב פֿון איר דור —אַן אײנזאַמע שפּין.דאָרט װײנסטו אַרײַן אין אַ פֿאַרטרוקנטן ברונעם,װי אױף אַ מאַמעס טױטער ברוסט —אַ לעכצנדיק קינד.און יאָמערסט אַרױס פֿון אַ צעפֿאַלענעם קױמעןאַזױ קלאָגעדיק און װיסט,װי אַ בית־עולמדיקער װינט.
דאָרט קלימפּערסטו אין נאַקעט־צעשפּאָלטענע שױבן,װי אין אומקום־געציטער —אַ האַרבסטיקע פֿליג.און הױדעסט זיך מיט גראָזן אױף חרובֿע שטײנער,װי די נשמה איבער אַ קבֿר
— — — — — — — — — — — 
װי די שכינה איבער אַ װיג.
דו הײליק ליד פֿון חרובֿער הײםדאָרט װאָגלסטו דורך גאַסן װיסט און נאַקעטאון רופֿסט פֿון יעדער שמאַטע, יעדער שטײןדײַן שטום גערוף פֿון ממעמקים.
אָט זע איך דיך דאָרט אױף מלינאַרסקע, מאַרישינערװי דאַרסט מיט אַ דאָרן אין טרוקענער ערד.אַמאָל ביסטו דאָרט אױפֿגעגאַנגען מיט דער באָטװינע,
            2
        2
          אין געטאָ האָט כּמעט יעדער געהאַט אַ בײט ערד, װעלכן ער האָט באַאַרבעט. די פֿרוכטן פֿון דער דאָזיקער אַרבעט האָבן מער געגעבן דער נשמה װ ידעם לײַב.
        װאָס האָט זיך רױט געגרינט פֿאַר יעדער שװעל.
און אױפֿגעגאַנגען איז דאָרט ציטריק דינע ציבעלע,און קאַרטאָפֿל־בײטן האָבן שמײכלענדיק געבליט,און װילדגראָז האָט גערײניקט דאָרט אַ געטאָ ייִדענעאון מיט אַ קענדל װאַסער האָט געשפּאַנט אַ געטאָ־איד.
און פֿײגל האָבן קײנמאָל שענער נישט געזונגען,װי דאָרטן אױף אַ דאַרער צװײַג.ס׳איז קײנמאָל האָפֿענונג אַזױ גרין נישט אױפֿגעגאַנגען,װי אױף אַ הױקערדיקער געטאָ־בײט.
און כאָטש געהאָנגען איז דער הימל אױבן,אַרומגעזײמט מיט קאָלבעס און מיט זשאַװער דראָט,דאָך האָט אין ערגעץ אַזאַ טעם געהאַט דאָס לעבןאון פֿאַר קײנעם אַזױ נאָענט געװען איז גאָט.
דאַרט האָסטו זיך געשפּינט אין שאָטנדיקן פֿײַפֿער־געסל,װוּ ס׳האָבן אין פֿאַרנאַכטן זומערדיקע, לינדעגעשפּילט אין „בלינץ“ מיט מלאך־המװתדי לעצטע ייִדישע קינדער.
און האָבן „סטרולקעס“ װי דעם גורל געװאָרפֿןאױף הילצערנע שטיגן, צי אױף אַ פֿענצטער.און האָבן אין „יאָג“ געשפּילט מיט אײגענע שאָטנסאון מיט נאַכטיקע אימה־געשפּענסטער.
דאָרט האָבן מיטן לעצטן אָטעם חושכדיקע מאַמעסדאָס פֿײַער אױף הײמישע קיכן צעבלאָזןאון האָבן „קאַװע־פּלעצלעך“ שװאַרצע געפּרעגלט
            4
        4
          אין געטאָ איז געװען אַן ערזאַך־קאַװע, װעלכע איז געװען לײַכטער צו באַקומען װי עפּעס אַנדערש. דעריבער האָט מען פֿון דער „קאַװע“ געמאַכט פֿאַרשײדענע מאכלים און אַפֿילו זופּן געקאָכט. די דאָזיקע „עסנס“ האָבן צײַטװײַליק פֿאַרשטאָפּט דעם הונגער און דערבײַ צעלעכערט דעם מאָגן.
        און טראָפּנס אײל מיט קװאַלן טרערן אונטערגעגאָסן.
און טאַטעס האָבן מיט ציטריקע פֿינגערחלקים ברױט אױף אַ שטריקל־װאָג געװױגן,און פֿלעגן אַ שניצעלע דערלאַנגען צו די קינדעראון תּאװהדיק עס פֿלעגן צאַפּלען זײערע הונגעריקע אױגן...
ס׳איז קיינמאָל אַזױ זיס נאָך נישט געװען דער ביסן,װי דאָרטן בײַ דעם געטאָ־טיש,װען ס׳פֿלעגט אַ מאַמע פּאַרעדיקע װאַסער־זופּ צוגיסןאון לעפֿל האָבן יום־טובֿדיק אין טעלער זיך צעמישט
און קײנמאָל האָבן װענט געשײַנט נאָך אַזױ ליכטיק,װי אונטער שװאַרצע פֿענצטער פֿון דער הײם,װי בײַ דעם לעצטן מאָלצײַט, אין דער שעה דער לעצטער,װי בײַ די לעצטע משפּחהדיקע רײד.
— — — — — — — — — — —
האָסטו געשפּינט זיך דאָרטן אױף מאַסאַרסקע —אין אַזאַ שטילן בין־השמשותדיקן שבת,װען ס׳זענען מיט פּאַרמעט־פּנימער אַנטקעגן הימל געזעסןדי לעצטע שװײַגנדיקע ייִדישע באָבעס.
און זײדעס, די לעצטע, מיט באָרד און פּיאות,פֿאַרװיקלט אין אַלטע צעריסענע זאָקן,
            5
        5
          די גאָר פֿרומע ייִדן האָבן טראָץ דעם פֿאַרבאָט נישט אַראָפּגענומען באָרד און פּיאות, זײ זײַנען שטענדיק געגאַנגען אַרומגעהילט מיט אַלטע טיכער און זאָקן אַרום פּנים.
        האָבן תּהילים־פּסוקים אײַלנדיק אַזױ געפּרעפּלט,אַז זײ װעלן נישט באַװײַזן, װי זײ װאָלטן זיך געשראָקן.
און אין שטומע יום־כּיפּור־פֿאַרנאַכטןביסטו אױפֿגעגאַנגען מיט כּל־נדרידיקן ניגון,מיטן געיאָמער אונטער לאָדנס פֿאַרמאַכטעפֿון לעצטן מנין שמע־ישׂראל ייִדן.
און קײנמאָל האָט אַ לעבן נאָך נישט געצאָרנט,און קײנמאָל האָט אַ גיבור אַזױ נאָך נישט געװױעט,און קײנמאָל האָט אַ תּפֿילה אַזױ נאָך נישט געבעטלטאון קײנמאָל האָט אַ בעטלער אַזױ נאָך נישט געשנאָרעט
— — — — — — — — — — —
אַזױ האַסטו געװעבט זיך טעג און יאָרןאיבער אַ פּרעס־אײַזן, איבער אַ זעג.איז דײַן ליבע און דײַן שׂנאה אױפֿגעשװאָלןאון תּהומיק טיף געװען דײַן גלױבן און דײַן שרעק.
און האָסט געשפּינט זיך מיטן שנײַדערישן זמר:„װען אונדזער אָרעם שטעטל ברענט...“און טרערנדיק אַזױ דו האָסט אַראָפּגערונעןפֿון ליפּן איבער בײנערדיקע הענט.
נאָר אָפֿטמאָל האָסטו זיך פֿאַרצױגן העכעראון האָסט זיך מיט מאַשינען־רױש צעקלונגען,װען ס׳האָבן יונגע זין און טעכטערזיך יובֿלדיק מיט אינטערנאַציאָנאַל צעזונגען.
און ס׳האָבן פֿױסטן זיך צו דראָטן אָנגעצױגןאון שמשון האָט אין אױגן זיך צעפֿײַערט,נאָר שמשון אינעם געטאָ איז אָן האָר געװעזן...אָן אײן גראַנאַט, און אָן אײן „שפּײַער“.
און ס׳זענען הענט נאָך קײנמאָל אַזױ נאַקעטנאָך קײנמאָל אַזױ נעבעכדיק געװעזן,װי דאַן װען ס׳פֿלעגן יענע יונגע פֿינגערװידער פֿאַלן אױפֿן זעג און אױפֿן אײַזן.
און קײנמאָל זײַנען הימלען געװעזן אַזױ חושך,און קײנמאָל װעלטן אַזױ טױזנטפֿאַך פֿאַרשלאָסן,און קײנמאָל איז אַ פֿאָלק אין זײַן תּפֿילה דער לעצטערנישט געװען אַזױ אײנזאַם און פֿאַרלאָזן.
דו הײליק ליד פֿון חרובֿער הײם.אױף זשאַװער־דראָט געקרײציקטער דו, ניגון שטומער,דו גוף צו הונדערט מאָל הונדערט געשענדעט,דו צו טױזנט מאָל טױזנט — געלײַטערטע נשמה.
דאָרט הענגסטו איצט אױף סקריפּענדיקע דעכער,װי אױף די מאַסטן פֿון אַ דערטרונקענער שיף,און רופֿסט צו הימלען בלױ אַזױ צעעפֿנטפֿון די דערטרונקענע דעם ממעמקים־רוף.און הײַנט גײט װי דעמאָלט אונטער די זוןאונטער פֿעלדער, אונטער מאַרישין,
            9
        9
          מאַרישין. אַ הינטערשטאָטיש־דערפֿל. אײַנגעגלידערט אין געטאָ. דאָרט האָבן זיך געצױגן אַ פּאָר גראָזיקע פֿעלדער. זומער פֿלעגן אין די כאַטקעס דאָרט װױנען די געטאָ־מושלים אױף דאַטשע. דאָרט איז געװען דער אַלטער ייִדישער בית־עולם, דערנעבן די באַן־ליניע װעלכע האָט אַװעקגעפֿירט טױזנטער צו פֿאַרניכטונג.
        און דו טוליעסט זיך הײַנט, װי נ׳אַ זעגל פֿאַרשפּינטאין אַ צעריסענער, אַלטער גאַרדין.און פֿלאַטערסט אין װײַסן אַשיקן שטױבאַרױס פֿון בלינדע, אָנשױביקע פֿענצטערװי אַ חלום אַ װײַסער, װי אַ שלומדיקע טױבאיבער אַ שטאָט פֿון טױטע געשפּענסטער.
און צעװיאַנעסט דײַן װײַסקײט איבער אַלע גאַסןאון הענגסט זי אָן אָן יעדער ראָג,װי זי װאָלט אַ שטריק, אַ צעקנופּטע געװעזןפֿון אַ שטומען דערטרונקענעם גלאָק.
און שלעפּסט דײַן שנור פֿון פֿאַרשװיגענעם ניגוןאַרױף, אַרױף צו דער געטאָ־בריק.
            10
        10
          דאָס געטאָ איז געװען אײַנגעטײלט אין דרײַ קװאַרטאַלן, באַזונדער אַרומגעצױמטע מיט דראָט. צװישן די קװאַרטאַלן, אינמיטן װעג זײַנען געפֿאָרן שטאָטישע טראַמװײען, אױטאָס, פֿורן, געבראַכט די אײנציקע גרוסן פֿון דרױסן. אײן טײל פֿון געטאָ איז געװען פֿאַרבונדן מיטן אַנדערן דורך אַ הילצערנער בריק.
        און װי אױף קלאַװישן — צעבראָכענע שטיגןבאָמבלען דײַנע צעריסענע שטריק.
און שפּעטער ציסטו זיך און טראָגסט זיך העכער,ביז צום קירכע־שפּיץ אױף אַלטן מאַרק.און שלײערסט אום אַלע מצבֿהדיקע דעכערמיט װײַסן שטױב פֿון דײַן געזאַנג
און איבעראַל עס שװעבט דײַן אַש, דײַן אָטעםאון קײטלסט זיך מיט אים דורך אַלע טירן,ביז פֿון אַלע לעכער קומען אָן די שאָטנסאון פֿירן דיך אױף דײַנע נאַכט־שפּאַצירן.
און װידער קומסטו אױף לאָטניטשע־געסלדאָרט שטײט אַ הײַזל מיט לאָדנס האַלב אָפֿן,דאָרט האָט אַ מײדעלע אַמאָל אלף־בית געלערנטאון אַ טאַטע האָט זי בלימעלע
            11
        11
          אַזױ האָט געהײסן דאָס טעכטערל פֿונעם אומגעקומענעם געטאָ־דיכטער ש. ב. שאַיעװיטש.
         גערופֿן.
און ס׳שטײט נאָך אַלץ דאָרט אונטערן פֿענצטערדאָס לײדיקע װיגעלע פֿון איר ליאַלקע,און צעשלאַבערט אױף אים, מיט אַרבל צעװאָרפֿןליגט דאָרט איר טאַטנס מאַרינאַרקע.
דאָרט װעבסטו זיך אַרײַן אין שװײַגנדיקן װיגלאון דעקסט זיך מיט די פּאָלעס בײדע איבער.און שטומסט, ביז נאַכט מיט שװאַרצע טיכערקריכט אַרױס פֿון אַלע גריבער.
ס׳איז נאַכט שױן לאַנג פֿאַר טױטער בלימעלעןאון נאַכט פֿאַר איר טאַטן, דעם טױטן,נאָר נישט פֿאַר דיר, דו הײליקער ניגון,דו װערסט אין דער װיג ערשט געבױרן.
גײסט אױף פֿון אַ שטיקל פֿאַרשימלט פּאַפּיראין טאַטנס קעשענע פֿאַרבליבן,גײסט אױף פֿון אַ לאַנג שױן פֿאַרטרוקנטער טרערצװישן שורות פֿאַרמעקט און צעריבן.
און פֿול װערט דײַן אַשיקע װײַסקײט מיט גוףאון רױט װערט די נאַכט יענע װיסטע;גײסט אױף מיטן ממעמקים גערוףפֿון טױטן געטאָ־דיכטער.
און דו גײסט אױף מיט פֿרײד,און דו גײסט אױף מיט ליבע,און גײסט אַרױס פֿון שטױבאון שטײַגסט אַריבער גריבער.
און דו צעװיגסט די ערדמיט דײַן געציטער,און דו צעברעכסט די שװערדפֿון אַלע אַלטע געטער.
און פֿירסט די מידע ערדאַרױס פֿון אַלטן מדבר,און לײענסט פֿון אַלע בערגדי נײַע עשׂרת הדברות.
און מיט דײַן יעדן קרעכץ ציטערן דורות,או ס׳גליט דײַן יעדער טרער אױף זײערע באַקן:אָט שטײען זײ אַלײן אױף שײַטער פֿײַעראון רופֿן דײַן גערוף פֿון ממעמקים.
דו אָפֿענער ניגון באַפֿרײַטערדו הײליק געשענדעט ליד.טראָג זיך װי די נשמה איבער אַ קבֿרגײ אױף װי די שכינה איבער אַ װיג.
נישט די לעצטע זײַנען זײ געװעזןאון נישט אױף אײביק זײַנען זײ פֿאַרגאַנגען.אין אונדזער זײַן װעלן זײ לעבןאון אױפֿגײן אין אונדזערע געזאַנגען.
פֿון יענעם כּתבֿ, פֿון יענעם ציטער,פֿון יענער טרער אױף שימלענדיק פּאַפּיר —עס פֿירט דײַן הױך און יעדער אָטעםדער ניגון־װינט אַהער צו מיר.
טאָ רוף איך דיך פֿון טיפֿענישן, דו מײַן לידגײ אױף פֿון זײער אַש און זײערע בײנער;קום אַרײַן אין מײַן יונגן, צעפֿיבערטן גוףמיט זײערע נישט דערחלומטע בענקשאַפֿטן און נישט דעריאָמערטע געװײנען.
און אײביק זײ אין מײַן יעדן טאָג,און הײליק אין מײַן יעדער שורה.גײ אױף אין מײַן יום־טובֿדיקן בלוטמיט גרינער האָפֿענונג און מיט גבֿורה.
בריסל, סעפּטעמבער 1946. 
דאָס ליד געשריבן געװאָרן נאָך אײדער כ׳האָב געװוּסט, אַז מען האָט אין לאָדזש אױף אַ באַלוטער מיסטקאַסטן געפֿונען צװײ לידער פֿונעם דיכטער שאַיעװיטש. זײ זײַנען אַרױסגעגעבן געװאָרן דורך דער היסטאָרישער קאָמיסיע א. נ. „לך־לך“.