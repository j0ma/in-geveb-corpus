יום־כּיפּור אין שול
עס ברענען נשמה־ליכט מיד, מעלאַנכאָליש,און סומנע די װעקסענע שטראַלן,זײ בױגן זיך, קאָרטשען זיך אום אין אַן אימה,װי װער װאָלט געהײם זײ באַפֿאַלן.
און פֿול איז די קלױז מיטן פֿלאַטער פֿון פֿלעמלעךאון װײנענדע מענטשן אין װײַסן;עס הױדען זיך קיטלען, עס װאַרפֿן זיך אַרבל,עס רײַסן זיך שאָטנס און רײַסן.
עס הױדעט זיך װײַס אין די קיטלען דער עולם,און װאַרפֿט מיט די אַרבל צעשראָקן,און קלאַפּט אין פֿאַרצװײפֿלונג די הענט אָן די שטענדערסאון טופּעט אין הײ מיט די זאָקן.
און ס׳הײבט זיך דער הײ־ריח אױף און פֿאַרשיכּורט,און געלבלעך אַ שטױב אַ געדיכטערפֿאַרנעפּלט די קלױז און די ליכט און די שטענדערס,פֿאַרבלײכט און פֿאַרגעלט די געזיכטער.
און אימהדיק קוקן די אַלע געזיכטער,פֿאַרהילטע בײַ נאַכט אין טליתים,אַזױ װי עס װאָלט זיך דאָס הױדען און שאָקלעןאַ גרױזאַמער קהל פֿון מתים.
עס הױדעט און שאָקלט זיך גרױליק דער קהל,און ס׳טראָגט פֿון פֿאַרשידענע זײַטןאַ הודיען פֿון תּפֿילות און אַלטע ניגונים,פֿון אַלטע, פֿון גרױזאַמע צײַטן.
און ס׳טוליעט זיך נאָענט צום פֿאָטער אַ ייִנגל,אַ שטילער, אין מיטן די גװאַלדן,פֿאַרטיפֿט אין מחשבֿות, דעם שטערן דעם הױכןאין מחזור פֿון זײדעס באַהאַלטן.
ער טראַכט פֿון דער גרױסקײט פֿון מלך־המלכים,װי קלײן און װי שװאַך און װי אָרעםאיז קעגן אַלמעכטיקן גאָט כּבֿיכולדאָס שטערבלעכע מענטשל, דער װאָרעם.
ער טראַכט, און ער ציט זיך צו גאָט און באַהעפֿט זיך,און בעט בײַ אים רחמים און כּוח,צו קענען פֿאַרטרײַבן די שרעקלעכע ספֿקותפֿון שװאַכן, פֿון קינדערשן מוח.
און ס׳הודיען די תּפֿילות, און ס׳קלאָגן די יעלות,און ס׳שױדערט דער גװאַלטיקער לשון,אַזױ װי די בײמער פֿון אַלטע בית־עלמינס,בײַ נאַכט אין צעשטורעמטן אָסיען.
און ס׳דוכט זיך, די גײַסטער פֿון אַלטע מאַרטירער,זײ ברומען דאָ מיט אין די גװאַלטן;און ס׳דוכט זיך, דער יאָמער פֿון הונדערטער דורותפֿאַרנעמט זיך די הימלען צו שפּאַלטן.
עס הודיען די תּפֿילות, עס קלאָגן די יעלות,און שטאַרקער צעברומט זיך דער עולם,און ס׳גײט אַ גערױש, װי פֿון װאַסערן פֿילע,אַרױף צום רבונו־של־עולם.
און ס׳מאַטערט דער ייִנגל זיך פֿאָרשטעלן ריכטיקדי גרױסקײט פֿון גאָט און זײַן װעזן —גענױ און גענױער, אַזױ װי ער האָט עסאין הײליקע ספֿרים געלעזן.
דאָך פּלוצלינג — װאָס טוט אים אַ קלאַפּ אין געהירן,אַזױ װי מיט עפּעס אַן אײַזן;עס טוט אים די העלישע קליפּה אַן עגבער:„װער קען עס, װער קען עס באַװײַזן?“
עס פֿאַלט אױפֿן ייִנגל אַן אימה אַ װיסטע,און ס׳שװימט אים אַרױס אין זכּרוןדי ענדלאָזע שטראָף פֿאַר אַזעלכע מחשבֿות —דער גיהנום, דער פֿורכטבאַרער צאָרן.
און ס׳שרעקן די ליכט אים, די שאָטנס, די קיטלען,און ס׳דרינגט אים אַדורך יעדן אבֿרדי קעלט און דער עלנט, דאָס פֿױלעניש װיסטעפֿון פֿײַכטן און פֿינצטערן קבֿר.
אָט זעט ער דאָס פֿײַער דאָס גרינע פֿון גיהנום,אָט הערט ער די שװאַרצע יללה —די שיבֿעה־מדורים מיט זינדיקע זעלן,די מחנות מלאַכי־חבלה.
און פּלוצלינג טוט װידער אין מוח אַ קלאַפּ אים,אַזױ װי מיט עפּעס אַן אײַזן,און ס׳עגבערט די העלישע קליפּה און עגבערט:„װער קען עס, װער קען עס באַװײַזן?“
עס דאַװנט מיט גרױסער התלהבֿות דער עולם,נאָר אײנער, דער צװײפֿלער דער קלײנער,ער שטײט צװישן פֿאָטער און פֿרײַנט אַזױ אײנזאַם,און ס׳קוקט זיך נישט אום אױף אים קײנער.
אָ, אײנזאַם, אָ, פֿינצטער, אַלײן מיט זײַן אומגליק!ער שטײט אָן באַװעגונג, אָן לשון,ער שטײט און ער פֿלאַטערט, צום טױט װי פֿאַראורטײלט,מיט שװײס און מיט טרערן באַגאָסן.
עס װײסט נישט דער פֿאָטער, עס װײסן די פֿרײַנט נישטדי טיפֿע, די גײַסטיקע לײדן,װאָס האָבן פֿאַראומערט זײַן פֿרילינג פֿון לעבן,גערױבט פֿון זײַן יוגנט די פֿרײדן.