פון יענער זייט וואַנט
געווידמעט ל. ר.
פון יענער זייט מיין כיידער־‎וואַנטשלאָפט אַ יונגע מיט מיר בּאַנאַנד;ווייס איך, ווייסט זי,אַז פון יענער זייט וואנט! . . .
טרעפט אַמאָל אין כאָלעם,רוקט זיך אָפּ די וואנט,דערפיל איך איר נאַקעטן ווארעם —איר האנט —
בּרויז אין מיר מיין יוגנט אוף,איך כאַפּ זיך אוף —אַ וואנט !ווערט טויט-פאַרדראָסיק פאַר ווענטישער אַלטקייט,פאַר שטיינערנער קנלט . . .
פון יענער זייט וואנטשלאָפט אַ יונגע מיט מיר בּאַנאַנד;ווייסט איך, ווייסט זי,אַז פון יענער זייט וואנט . . 
מיר שפּאַנען
מיר שטייען געבּויגן די קעפּ פאַר די אָרנס,און רירן פּאַמעלאַך מיט ציטריקע פינגערדעם רויטן געוואַנט.איר זיינט ניט די לעצטע,פאַר וועלכע מיר זינגענדיק קניען.צום וועג פון בּייסאוילעםפיל רויטע און שוואַרצע געוואַנטן זיך ציען.מיר שפּאַנען.
אַ וויילע פאַרנעמט ווער פון אונזאייער לעצטן פאַרבּאָרגענעם טרויער.געבּויגן די קעפּ פאַר די אָרנס,פאַרהאַלט זיך אַ וויילע דער אוילעם בּאַם טויער.מיר שפּאַנען.
פון אונז ווער פאַרטראַכט זיך אַ וויילע —ווער זיינט איר, הארוגים, פון וואַנען?מיר שפּאַנען.
סניטקאָוו
סניטקאָוו — אַ שטעטלאַ שטעטל בּאַם גרעניץ,אַ שטעטל, ווי אַלע —גרויס, ווי אַ געניץ.
ענגער — די געסלאַך,און גרעסער — די פּלעצער.בּלאָטיקע הייזלאךפון בּרעטער און קלעצער.
נאַקעט דאָס שטעטל —אַ ליימיקער בּאָדן.קיין בּוימל קיין גרינינקס,קיין גרינינקער פאָדים.
מיין צימער אין שטעטל —דער שענסטער פון אַלע:מיט דיל א פּאַרקעטן,בּאַדעקט מיט ווארעטן.
מיט זאכלאָזן בּילד,פון פאַרבּן בּאַפלעקטן.מיט א ליימענעם לענין,נאָך ניט קיין דערקלעפּטן.
עס רייסט מיר דאָס האַרץאף דעם נאַקעטן שטעטל,וואָס ליגט, ווי פאַרוואָרפן,אף שאכמאטענעם בּרעטל . . .